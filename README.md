# Розмічений набір текстових інформаційних повідомлень українською мовою

Цей репозиторій містить розмічений за емоційним забарвленнням та рубриками набір інформаційних текстових повідомлень українською мовою, який може бути використаний для подальшого навчання класифікатора емоцій та рубрик інформаційних повідомлень.
Для ефективного навчання класифікатора визначення тональності текстів необхідно мати якісну структуровану навчальну та тестову вибірку. Оптимальна структура цих наборів забезпечує ефективне навчання та оцінку точності класифікатора.

### Зміст
- [Збір текстових даних з інформаційних джерел](#collection)
- [Попередня обробка текстових даних та формування наборів для розмітки експертами](#preprocessing)
- [Експертна оцінка текстових наборів](#experts)
- [Агрегація отриманих результатів](#aggregation)
- [Формування розмічених наборів тестових інформаційних повідомлень, їх структура](#formation)


<a name="collection"></a>
<h2>Збір текстових даних з інформаційних джерел</h2>

Для формування наборів текстів українською мовою, які використані під час подальшої експертної класифікації та розмітки, були зібрані текстові інформаційні повідомлення наступних інформаційних джерел за період 5 травня 2023 року:

- ЛІГАБізнесІнформ
- РБК-Україна
- Укрінформ
- УНІАН

<a name="preprocessing"></a>
<h2>Попередня обробка текстових даних та формування наборів для розмітки експертами</h2>

Тестові набори даних були попередньо оброблені та організовані таким чином, що кожен рядок – це своєрідна анкета, що містить у якості першого стовпця текст повідомлення, або, відповідно, тест заголовку повідомлення, який необхідно класифікувати. Наступні 11 стовпців – це класи емоцій (додатковий клас - «Не викликає емоцій») за теорією Керролла Ізарда (`Таблиця 1`), які можуть виникати після прочитання та сприйняття змісту повідомлення, інші 16 – узагальнені інформаційні рубрики (`Таблиця 2`), що відображають найбільш поширені в інформаційному просторі теми.

`Таблиця 1` Класи емоцій

| № | Назва емоції | Опис | Мітка |
|----------|----------|----------|----------|
| 1 | ІНТЕРЕС  | Позитивна емоція, вона переживається у дитячому віці частіше, ніж інші емоції   | em_1   |
| 2 | РАДІСТЬ   | Переживання активного внутрішнього задоволення, впевненості в собі, власної значимості, успіху своєї діяльності  | em_2   |
| 3 | ПОДИВ   | Переживання, пов'язане зі сприйняттям чогось раптового, несподіваного   | em_3   |
| 4 | СУМ   | Переживання суму, зневіри, ізоляції. Ця емоція гальмує розумову і фізичну активність   | em_4   |
| 5 | ГНІВ   | Переживання обурення, збурювання, незадоволення чимось. Ця емоція є одним з компонентів агресивної мотивації   | em_5   |
| 6 | ВІДРАЗА   | Украй неприємне переживання, викликане чимось бридким, огидним, противним, потворним   | em_6   |
| 7 | ПРЕЗИРСТВО   | Переживання глибокої зневаги до когось (чогось) морально низького   | em_7   |
| 8 | СТРАХ   | Переживання сильного переляку, остраху когось (чогось), тривоги   | em_8   |
| 9 | СОРОМ   | Переживання незадоволеності собою   | em_9   |
| 10 | ПРОВИНА   | Переживання, пов'язані з порушенням моральної й етичної норми   | em_10   |
| 11 | НЕ ВИКЛИКАЄ ЕМОЦІЙ   |    | em_11   |

`Таблиця 2` Інформаційні рубрики

| № | Назва інформаційної рубрики | Мітка |
|----------|----------|----------|
| 1 | Війна, Надзвичайні події та Інциденти   | rub_1   |
| 2 | Світ   | rub_2   |
| 3 | Україна   | rub_3   |
| 4 | Регіональні новини   | rub_4   |
| 5 | Політика   | rub_5   |
| 6 | Економіка, Фінанси, Банки, Фондовий ринок, Валюта   | rub_6   |
| 7 | Інфраструктура, Зв'язок, Транспорт, Енергетика   | rub_7   |
| 8 | Суспільство, Життя,  Світське життя, Персони, Зірки   | rub_8   |
| 9 | Новини компаній, Бізнес, Послуги, Телекомпанії, Оголошення, Реклама   | rub_9   |
| 10 | Екологія, Здоров’я, Рекреація   | rub_10   |
| 11 | Спорт, Туризм   | rub_11   |
| 12 | Наука, Технології, Стартапи, Гаджети   | rub_12   |
| 13 | Культура, Кіно, Музика, Мода, Гламур, Стиль та Краса, Фото   | rub_13   |
| 14 | Конференції, Блоги, Інтерв’ю   | rub_14   |
| 15 | Офіційні документи, Факти, Інфографіка   | rub_15   |
| 16 | Різне (Дім та Діти, Сад та Город, Кухня, Рецепти, Лайфхаки; Психологія, Стосунки; Допомога; Погода; Астрологія, Гороскоп, Таропрогноз; Свята; Курйози; Ігри, Розваги, Шоу, Телешоу; Нерухомість; Продовольство…)   | rub_16   |

<a name="experts"></a>
<h2>Експертна оцінка текстових наборів</h2>

Для класифікації текстів за емоційним забарвленням в якості експертів було залучено студентів старших курсів та аспірантів кафедри соціології ФСП КПІ імені Ігоря Сікорського.
Загалом експертами було опрацьовано `3000` текстів та заголовків повідомлень вищезазначених інформаційних джерел, де кожен екземпляр повідомлення чи заголовку отримав від 3 до 5-ти незалежних експертних оцінок.

<a name="aggregation"></a>
<h2>Агрегація отриманих результатів</h2>

Після збору експертних оцінок було проведено агрегацію результатів за правилом адитивності, де для кожного однакового екземпляру було отримано сумарну кількість оцінок за кожним класом

<a name="formation"></a>
<h2>Формування розмічених наборів тестових інформаційних повідомлень, їх структура</h2>

На цьому етапі було сформовано окремі пари наборів повних текстових повідомлень та окремі пари наборів відповідних їм класифікованих заголовків класифікованих за емоційним забарвленням та узагальненими інформаційними рубриками. Файли представлені у форматі `xlsx` та мають відповідні назви: `texts_emotions`, `texts_rubrics` та `headers_emotions`, `headers_rubrics`.
Структура файлів наступна: у файлах `texts_emotions` та `headers_emotions` мітки із префіксом `em_` відповідають базовим емоціям, представленим у `Таблиці 1`, та у файлах `texts_rubrics` та `headers_rubrics` мітки із префіксом `rub_` відповідають узагальненим інформаційним рубрикам, що представлені у `Таблиці 2`.

## Copyright
Copyright © 2023 [WDC-MOLFAR](https://github.com/wdc-molfar)